<html lang="cs">
    <head>
        <title>minectraft stranka</title>
    </head>
    <body>
        <h1>minectraft</h1>



        <p>tady je odkaz na stazeni: <a href="https://www.minecraft.cnet/en-us/about-dungeons/">minectraftu</a></p>

   <p> minecraft je  popularni hraMinecraft je počítačová hra, která se odehrává v otevřeném světě, kde má hráč neomezenou svobodu pohybu a činnosti. Hra je napsaná v programovacím jazyce Java. Byla vyvinuta v roce 2009 švédským vývojářem Markusem Perssonem, známým též pod přezdívkou Notch. Spolu s hrou založil společnost Mojang Studios, která hru stále vyvíjí, a to i přesto, že ji v roce 2014 od Markuse Perssona odkoupila za 2,3 miliard amerických dolarů společnost Microsoft. Celý herní svět se skládá z kostek, které představují nejrůznější materiály s různorodými vlastnostmi. Hru lze hrát v režimu singleplayer (hra pro jednoho hráče), nebo multiplayer (hra pro více hráčů).

    Ve hře je několik herních módů, kterými lze ovlivnit, zda bude hráč nesmrtelný, nebo zda se má po jeho smrti smazat aktuální svět. Kromě základních herních módů jsou zde také 4 stupně obtížnosti (peaceful, easy, normal a hard), které mají vliv na náročnost hraní v podobě výskytu příšer a doplňování životů. Dále ve hře probíhá střídání dne a noci, kdy se během noci objevují různé příšery, které na hráče útočí. Ve dne jsou ve hře zvířata, o která se lze starat, získávat z nich jídlo atd. Nakonec jsou zde i vesničané, se kterými je možné obchodovat.
    
    Alfa verze hry pro PC se veřejně objevila 17. května 2009. Plná verze však byla vydána až 18. listopadu 2011 na akci Minecon 2011. Verze pro Android byla vydána již 7. října 2011 a verze pro iOS dne 17. listopadu 2011. Minecraft pro Xbox 360 byl vydán 9. května 2012, pro PlayStation 3 17. prosince 2013, pro PlayStation 4 4. září 2013 a pro PlayStation Vita 14. září 2014. Verze hry pro Windows Phone byla vydána 10. prosince 2014.
    
    Podle odborníků hra rozvíjí kreativitu.[9] Pro PC a Mac[10] již bylo prodáno přes 22 milionů kopií. Na oficiálních stránkách hry si lze po registraci zahrát neplacenou demoverzi, která je omezena na 100 minut hraní (5 herních dní) a jsou v ní zablokovány některé funkce.
    
    
    Obsah
    1	Herní módy
    1.1	Přežití (Survival)
    1.2	Nemilosrdná (Hardcore)
    1.3	Tvořivá hra (Creative)
    1.4	Dobrodružná hra (Adventure)
    1.5	Divák (Spectator)
    2	Stupně obtížnosti
    3	Dimenze
    3.1	Overworld
    3.2	Nether
    3.3	The End
    3.4	Typy generace herního světa
    4	Mobové
    4.1	Pasivní
    4.2	Neutrální
    4.3	Agresivní
    4.4	Ochočitelní (Pasivní s možností ochočení)
    4.5	Užiteční
    4.6	Vůdcovští (Bossové)
    5	Vývojové verze
    5.1	Snapshoty
    5.2	Beta verze
    6	Soundtrack
    7	Systémové požadavky
    8	Návody
    9	Bedrock Edition
    10	Raspberry Pi
    11	Herní modifikace a resource packy
    12	Lego
    13	Odkazy
    13.1	Poznámky
    13.2	Reference
    13.3	Související články
    13.4	Externí odkazy
    Herní módy
    Minecraft má 5 herních módů. Při vytváření nového herního světa si hráč volí herní mód z nabídky. V nabídce se vyskytují jen tři módy – survival, hardcore a creative. Zbylé dva módy (adventure a spectator) je nutné nastavit v chatu (zapíná se písmenem T) příkazem /gamemode [název módu].
    
    Přežití (Survival)
    Jedná se o základní herní mód, ve kterém se hráč snaží přežít v nehostinném světě a k dispozici jsou mu pouze přírodní zdroje – obstarává si jídlo, brání se proti příšerám, staví si dům, či farmaří. Po smrti je možné pokračovat ve hře.[11]
    
    Nemilosrdná (Hardcore)
    Princip je stejný jako survival s tím rozdílem, že hráč má pouze jeden život (20 bodů života). Po jeho smrti již není možné v daném světě pokračovat, pouze je možné si jej prohlížet v módu diváka (viz dále). Hráč nemůže měnit obtížnost, je zde k dispozici pouze „hardcore“, která je velmi podobná „hard“.[12]
    
    Tvořivá hra (Creative)
    Hráč je nesmrtelný, může létat, okamžitě ničit všechny bloky a má přístup k neomezeným zásobám surovin. Může také ničit podloží (bedrock). Ve hře je o přežití je to nezničitelný blok.[13]
    
    Dobrodružná hra (Adventure)
    Na rozdíl od předchozích módů zde bloky nelze pokládat. Ničit bloky lze pouze v případě, že k tomu hráč má příslušný nástroj. Je možné provádět interakce pouze se stvořeními, předměty a některými bloky (např. tlačítka).[14]
    
    Divák (Spectator)
    V tomto módu není možná vůbec žádná interakce s prostředím. Hráč může prolétávat bloky a dívat se z pohledu ostatních hráčů a mobů.
    
    Stupně obtížnosti
    Existují 4 základní stupně obtížnosti. Stupeň obtížnosti lze průběžně měnit v nastavení hry.[15]
    
    Mírumilovná (Peaceful) – Nejsou zde žádní nepřátelé kromě ender draka. Hráči se průběžně doplňují životy a nemá hlad.
    Lehká (Easy) – Hráč dostává menší zranění od nepřátel a výbuchů, při hladovění se život sníží na polovinu (5 srdcí = 10 bodů života). Ve tmě se objevují příšery, které útočí na hráče.
    Normální (Normal) – Normální obtížnost hry, při hladovění hráči zůstane jen půl srdce (1 bod života). Ve tmě se objevují příšery, které útočí na hráče a jeskynní pavouci mohou hráče otrávit.
    Těžká (Hard) – Hráč dostává větší zranění od nepřátel a výbuchů, zombie mohou ničit dveře a hráč může vyhladovět k smrti. Ve tmě se objevují příšery, které útočí na hráče a jeskynní pavouci mohou hráče otrávit.
    Dimenze
    V základní hře jsou tři dimenze: Overworld, Nether a The End. Různé modifikace mohou přidávat další dimenze. Jednotlivé dimenze jsou propojeny portály, přičemž struktura každého z nich (použité bloky, tvar, způsob aktivace...) je závislá na tom, jaké dimenze propojuje.
    
    Overworld
    Overworld (okolní svět) je dimenze, ve které se hráč objeví na začátku hry. Existuje od vydání první verze Minecraftu. Je vysoký 256 bloků. Od verze Beta 1.0 je spodní část mapy ohraničena skalním podložím, které lze zničit pouze v kreativním módu. Volně se zde pohybují zvířata a v noci se zde mohou objevit i příšery. Svět je složen převážně z hlíny, kamene, štěrku, písku, vody a rud. Je velký 60 000 000×60 000 000×256 bloků, je tedy větší než reálný svět.
    
    Generují se zde struktury jako spawnery (klece spawnující určitý typ příšer), chrámy, opuštěné doly, trhliny, jeskyně, jezírka, řeky, pevnosti, vesnice a jiné. Obsahuje velké množství biomů, jejich variací a několik technických biomů, každý biom má svoji určitou teplotu, která klesá o 0,05 každých 30 výškových bloků; pokud je teplota nižší než 1,5 tak v biomu bude pršet, a pokud je nižší než 0,15, tak v biomu bude sněžit, zamrzne voda a krajina bude pokryta sněhem. Mezi biomy patří například lesy, pouště, džungle, bažiny, planiny, oceány a mnoho dalších.[16]
    
    Nether
    Nether (podsvětí) je dimenze podobná peklu. Do Netheru se lze dostat pomocí portálu, který se vyrábí z obsidiánu. Nether má stejnou velikost jako Overworld, ovšem souřadnice jsou 8krát menší – 1 blok v Netheru je stejná vzdálenost jako 8 bloků v Overworldu.[17] Nether tvoří zejména netherit (speciální kámen v této dimenzi) a láva, a občas se vyskytne i písek duší, světlit, netheritové cihly, ploty či křemenné rudy. Podložím je ohraničen zdola i shora. Nachází se zde mobové jako jsou ghast, blaze, magma cube, wither skeleton, skeleton, zombie pigman nebo piglin. V Netheru se také nacházejí pevnosti z netheritových cihel, ve kterých se objevují wither kostlivci, ohniváci i normální kostlivci, kteří se nikde jinde v Netheru nevyskytují.
    
    Nether byl přidán ve verzi Alpha 1.2.0 (Halloween Update), podstatně byl vylepšen ve verzích 1.0.0 (Adventure Update)[18], 1.10.2 a 1.16 (Nether Update).
    
    The End
    The End (zkracováno na End) je závěrečná dimenze (po dohrání hra pokračuje), do které se hráč dostane po doplnění ender očí (eye of ender) do portálu ve strongholdu (místo, kde se nachází portál do Endu). Ten lze najít házením ender očí do vzduchu – ty pak letí směrem, kterým se hráč má vydat. Není obklopena podložím, místo toho se v ní nachází ostrovy, ze kterých lze spadnout do voidu (prázdný prostor). Při prvním vstupu do dimenze se objeví na hlavním ostrově, kde se objeví drak, který létá, plive oheň (dragon's breath – dračí dech, který lze použít na výrobu určitých lektvarů), naráží do hráče a střílí ohnivé koule, které po dopadnutí vyrobí dračí dech. Je zde mnoho endermanů, celá dimenze je stvořena z endového kamene (end stone) a obsidiánu. Z endového kamene je tvořen povrch, z obsidiánu věže, na kterých jsou endové krystaly, které léčí draka, pokud je v jejich blízkosti. Mohou být zničeny úderem či střelou (sněhová koule, vejce, šíp...). Po zabití draka z něj začnou padat zkušenosti (tzv. XP) a pod ním se aktivuje portál zpět do Overworldu (normálního světa) s dračím vejcem. Zároveň se vytvoří portál na ostatní „létající ostrovy“ v Endu, do kterého se lze dostat pouze pomocí ender perly. Po vstupu do portálu se zobrazí závěrečné titulky a hráč se objeví zpět v Overworldu. Za zabití draka hráč dostane ocenění.
    
    Typy generace herního světa
    Ve hře je dostupné celkem šest možností generování mapy:
    
    Default (výchozí) – klasicky generovaný svět se všemi biomy
    Superflat (dokonalá rovina) – svět generovaný po vrstvách – v dané výšce terénu je vždy jen jediný typ bloků. Hráč může při generování světa zadat, v které výšce budou jaké bloky a které struktury se mají generovat; hra nabízí několik připravených nastavení
    Large Biomes (rozlehlé biomy) – klasicky generovaný svět, jen jsou biomy 16× větší než v klasickém světě
    Amplified (zesílený) – klasicky generovaný svět, ale výška terénu dosahuje až maximální hranice 256 bloků
    Buffet – hráčem namodifikovaný svět pomocí kombinace jednoho biomu a dimenze
    Debug Mode – svět, kde jsou všechny typy bloků ve hře poskládány kostku od sebe v prázdném světě, lze vygenerovat pouze pokud hráč pří výběru typu generace drží klávesu Shift
    Mobové
    Mobové jsou živá stvoření, se kterými se hráč ve hře setká. Dělí se na několik typů podle chování a vlastností:
    
    Pasivní
    Nikdy hráče nenapadnou a někteří mu mohou být dokonce prospěšní. Patří mezi ně například vesničan, prase, oliheň, slepice, kráva, ovce a kůň
    Neutrální
    Na hráče nezaútočí, dokud nejsou vyprovokováni. Mezi ně patří vlk, Zombie Pigman a Enderman. Při vyprovokování jednoho člena skupiny vlk a pigman se brání všichni v okolí a útočí společně. K vyprovokování Endermana stačí pohled do jeho očí.
    Agresivní
    Agresivní stvoření ihned útočí na hráče, pokud ho zaregistrují (na vzdálenost 16 bloků; Zombie však 40). Většina z nich potřebuje určitou úroveň světla, aby se zrodili (přichází za tmy).
    Mezi agresivní stvoření patří například: Creeper, Skeleton, Zombie, Ghast, Blaze, Endermite, Witch, Wither skeleton, Husk, Stray, Drowned a Phantom. Jsou zde dva typy pavouků: normální (větší), kteří za světla se stávají neutrálními a jeskynní (menší), kteří mohou hráče otrávit.
    Creeper – Zelené monstrum. Když se k hráči přiblíží na dva bloky, exploduje. Pokud ho hráč zabije předtím, než exploduje, získá z něj střelný prach. Vyskytuje se velmi hojně a nevadí mu sluneční světlo.
    Skeleton – Má podobu kostlivce. Jako zbraň používá luk. Na slunečním světle hoří. Vyskytuje se velmi hojně.
    Zombie – Útočí svýma rukama. Na slunečním světle hoří. Vyskytuje se velmi hojně.
    Ochočitelní (Pasivní s možností ochočení)
    Některá zvířata může hráč ochočit.
    Kočka – dá se ochočit pomocí ryby, vyskytují se ve vesnicích a slouží k plašení Creeperů. Barvivem lze změnit barva obojku.
    Pes (po ochočení vlka kostí) – brání hráče a plaší kostlivce, navíc útočí na pasivní moby, které v jeho blízkosti hráč zraní. Barvivem lze změnit, stejně jako u koček, barva obojku.
    Kráva, ovce, slepice, prase, ocelot (následují hráče, pokud má v ruce pšenici [ovce, kráva]; mrkev [prase, zajíc]; semínka [slepice]; pampeliška [zajíc]; ryba [ocelot]). Všichni kromě ocelota jsou chovaní hlavně kvůli masu, ale i dalším surovinám například: kůže, peří, vlna.
    Kůň – určen k jízdě, podržením mezerníku je možné skákat. Při zabití z něj padá kůže. Může mít na sobě koňské brnění, které nelze vyrobit (lze získat v generovaných strukturách). Může vyskočit maximálně 5 bloků do výšky.
    Osel – velmi podobný koni, je možné na něj umístit truhlu. Jezdí pomaleji.
    Mula – kříženec osla a koně, nelze ho nalézt volně v přírodě.
    Lama – lze ji nalézt ve volné přírodě, následně ochočit a umístit na ni truhlu. Počet slotů v truhle ovlivňuje tzv. síla lamy. Za ochočenou lamu se seřadí několik dalších lam. lamu můžete ozdobit kobercem.
    Papoušek – Lze ho nalézt v džungli, dá se ochočit pomocí semínek. Jakmile je papoušek ochočený, dá se kliknutím myši papouška posadit, pokud ovšem nesedí, tak přiletí hráči přímo na rameno (hráč může mít na ramenech dva papoušky). Papoušek se dá najít v pěti barvách (červené, šedé, zelené, tmavě modré a světle modré). Pokud se u papoušků položí hrací skříň a následně vloží libovolná gramofonová deska, tak papouškové začnou měnit barvu a začnou „tančit“, jakmile hudba přestane hrát, změní se na jejich barvu. Papoušek dokáže imitovat zvuky nepřátelských mobů.
    Užiteční
    Jsou vytvořeni hráčem.
    Železný Golem (může se též objevit ve větší NPC vesnici, zabíjí agresivní a některé neutrální moby, po napadení vás může zabít. (Pokud je vytvořen hráčem, tak na něj nikdy nezaútočí.)
    Sněžný Golem (sněhulák, je neutrální, v dešti nebo ve vodě pomalu umírá a od novějších verzí mu můžete sundat pomocí nůžek jeho hlavu, kterou tvoří dýně).
    Vůdcovští (Bossové)
    Vůdcovští mobové mají složitější útočné vzory a pohyby. Mají také velké množství zdraví, ubírají hráči výrazně více životů a jsou také většinou větší než obyčejní mobové.
    Drak z Endu (Ender Dragon)
    Jedná se o obrovského draka, který létá v Endu, má 200 životů a dokáže se po útoku zregenerovat díky Ender krystalům, umístěných na věžích z obsidiánu, které je třeba před samotným útokem na draka zničit. Za zabití draka získáte 1000 zkušeností, dračí vejce a objeví se portál do normálního světa. Od verze 1.9 se navíc objeví portál do „Temných hlubin Endu“ a navíc je možné draka znovu oživit vyskládáním čtyř Ender krystalů kolem portálu domů. Za jeho zabití pak získáte už jen 500 zkušeností.
    Wither
    Jedná se o tříhlavou létající příšeru, která střílí tzv. Witherovy lebky, které mají destruktivní účinky a pokud hráče taková hlava trefí, ubudou mu 4 srdíčka (8 bodů života) a navíc dostane elixírový efekt, usychání, který hráči ubírá životy a Wither se díky tomu regeneruje. Wither se přírodně nikde neobjevuje, proto je třeba jej v případě potřeby vyrobit naskládáním 4 písků duší do tvaru písmena T a 3 lebek wither kostlivců. Wither má 150 srdíček (300 životů) a napadá všechny živé tvory ve svém okolí. Po jeho zabití z něj padne Nether Hvězda, která je zapotřebí pro výrobu majáku (beaconu).
    Vývojové verze
    Snapshoty
    Vždy před vydáním nové, oficiální verze hry počítačové edice vývojáři pravidelně uvolňují tzv. snapshoty, které se řadí podle data jejich vydání.[p 1] Později, pár dní před vydáním patche jsou vydány tzv. pre-release verze určené pro tvůrce modifikací.[p 2]
    
    Beta verze
    Pro Bedrock edition nevychází snapshoty, ale beta verze, které bývají často obsahově menší, ale jsou vydávány až na výjimky častěji. Používají také jiný typ značení, který je více spjat s číslem následující verze.
    
    Soundtrack
    Hudbu a zvukové efekty v Minecraftu byly vytvořeny německým muzikantem Danielem Rosenfeldem, lépe známým jako C418. Hudba v pozadí Minecraftu je instrumentální, ambientní hudba. 4. března 2011 Rosenfeld vydal soundtrack nazvaný Minecraft – Volume Alpha, který obsahuje většinu stop, které byly použity v Minecraftu a také další hudbu, která ve hře nebyla. Herní blog Kotaku vybral hudbu z Minecraftu jako jeden z nejlepších herních soundtracků roku 2011. 9. listopadu 2013 Rosenfeld vydal druhý oficiální soundtrack nazvaný Minecraft – Volume Beta, který obsahuje hudbu přidanou do pozdějších verzích hry. Fyzické vydání Volume Alpha, které obsahuje několik CD, černou gramofonovou desku a limitovanou edici transparentních zelených gramofonových desek, bylo vydáno hudebním vydavatelstvím Ghostly International 21. srpna 2015.
    
    Systémové požadavky
    Požadavky na hardware a software nutné pro běh hry na PC. Tyto požadavky zveřejnil Mojang 26. května 2015.[19]
    
    [19]	Minimální požadavky	Doporučené požadavky
    Procesor	Intel Pentium D nebo AMD Athlon 64 (K8) 2.6 GHz	Intel Core i3 nebo AMD Athlon II (K10) 2.8 GHz
    Grafická karta	Intel HD Graphics / AMD ekvivalent, od verze hry 1.7 s podporou OpenGL 2.1	GeForce 2xx / ATI Radeon 5xxx a více s podporou OpenGL 3.3
    RAM	512 MB [p 3]	4 GB
    Pevný disk
    Nebo SSD
    
    200 MB	1 GB
    Ostatní	Java Runtime Environment (JRE) 6 a novější, internetové připojení pro online hraní
    Návody
    Jelikož je Minecraft velmi složitou hrou, hráči se v mnoha případech spoléhají na návody. Ty jsou důležité zejména z důvodu, že mnoho herních prvků Minecraftu není na první pohled zřejmých. Existuje ale celá řada oblastí, ve kterých se běžný hráč bez návodů zcela ztratí. Jde především o výrobu věcí (crafting), farmaření, redstonové obvody a vstup do jiných dimenzí. K dalším návodům patří příkazy a příkazové bloky, které se využívají v různých dobrodružných mapách nebo na serverech. Od verze 1.8 s nimi je možné dělat mnoho různých věcí, ale jejich použití vyžaduje složité tutoriály a hodně učení. K přežití to ale není potřeba, jedná se pouze o přídavek. Mojang Studios v minulosti vydalo několik příruček a knih.[20] Každá kniha se zaměřuje na podstatnou věc, např. stavění, těžba, crafting atd.
    
    Bedrock Edition
    Úspěch Minecraftu vyústil i ve vytvoření verze pro mobilní telefony a tablety, později i pro herní konzole. V této verzi byly dříve také speciální bloky a itemy (věci), například nether reactor či modrá květina namísto červené. Prodalo se jí více než 10 milionů kusů. Tuto metu překonal Minecraft (dříve Minecraft: Pocket Edition) v květnu 2013. Dostupný je jak na Android, iOS a i na některých herních konzolích.
    
    Raspberry Pi
    Verze Minecraftu pro Raspberry Pi byla oficiálně ohlášena na MineConu 2012. Mojang uvedl, že Pi Edition je podobná Pocket Edition, kromě toho, že je downgradovaná na starší verzi a je přidána možnost používat textové příkazy na editaci herního světa. Hráči mohou otevřít kód hry a použít programovací jazyky k manipulaci věcí v herním světě. Hra byla omylem zveřejněna 20. června 2012, ale byla rychle stažena zpět. Oficiálně byla vydána 11. února 2013. V roce 2016 bylo vyhlášeno, že už nebudou žádné další aktualizace.
    
    Herní modifikace a resource packy
    Do Minecraftu lze přidat různé modifikace. Jsou hlavně pro ty hráče, které už klasický Minecraft přestal bavit. Mohou si tak přidat spoustu věcí od různých maličkostí až po možnost komplexního těžícího, farmářského a třídícího systému. Přidávají stovky nových mobů, systémy questů, nové dimenze a jiné. Neexistuje žádná jiná hra, na kterou by bylo takové množství modifikací, jako právě Minecraft[zdroj?]. V současnosti[kdy?] existuje přes 83 000 módů, které si můžete do hry přidat.[21] Existují i skupiny lidí, které vyvíjejí komplexní balíky i několika stovek módů. Tyto tzv. modpacky jsou někdy extrémně hardwarově náročné a dohrání může vyžadovat i několik tisíc hodin.
    
    Módy nejsou přímo podporovány Mojangem, takže je třeba mít nainstalovaný pomocný software (kupř. Forge nebo Fabric) díky kterému je lze spustit. Veškeré modifikace hry jsou v současné době v tzv. šedé zóně - Mojang povolil jejich používání ve své hře, ale nesmí být žádným způsobem zpoplatněné. Všechny jsou k dispozici zdarma, pro přehlednost se stahují z velkých modových bank (např. CurseForge.com).
    
    Dále se do Minecraftu dají přidat tzv. resource packy, které mění vzhled bloků a věcí, písma, zvuky, ale třeba i jazyky.
    
    Lego
    ikona
    Tato část článku není dostatečně ozdrojována, a může tedy obsahovat informace, které je třeba ověřit.
    Jste-li s popisovaným předmětem seznámeni, pomozte doložit uvedená tvrzení doplněním referencí na věrohodné zdroje.
    Minecraft je druhá hra na světě, která se dostala i do světoznámé stavebnice Lego. První byla Princ of Persia písky času. Aktuálně[kdy?] je možné si zakoupit více než 7 takovýchto setů stavebnice s touto tematikou.
    
    Odkazy
    Poznámky
     17w15a – „17“ je rok (2017), „w“ jako week, „15“ jako 15. týden v roce, „a“ jako snapshot a v týdnu. Pokud za týden vyjde několik snapshotů, tak se píší podle abecedy: např. 17w15a, 17w15b, 17w16a, 17w16b atd..
     Obsahuje vše co snapshoty a drobné úpravy, poté uvolněno jako klasický patch
     Není-li nastaveno jinak, Minecraft může použít maximálně 1 GB RAM.
    Reference
    V tomto článku byl použit překlad textu z článku Minecraft na anglické Wikipedii.
    
     https://mojang.com/2013/08/minecraft-is-coming-to-ps3-ps4-and-ps-vita/
     Minecraft [online]. gamespot.com [cit. 2013-07-08]. Dostupné online. (anglicky)
     Minecraft -- Pocket Edition [online]. ign.com [cit. 2013-07-08]. Dostupné online. (anglicky)
     Minecraft: Pocket Edition [online]. gamespot.com [cit. 2013-07-08]. Dostupné online. (anglicky)
     Minecraft for Xbox 360 release date announced, amongst others [online]. wired.co.uk, 2012-04-22 [cit. 2013-07-08]. Dostupné online. (anglicky)
     Minecraft for PlayStation 3 release date announced, amongst others [online]. www.gamespot.com, 2013-12-17 [cit. 2013-12-18]. Dostupné online. (anglicky)
     Minecraft for PlayStation 4 release date announced, amongst others [online]. SCEE, 2014-09-03. Dostupné online. (anglicky)
     Minecraft: Pi Edition is available [online]. Mojang, 2013-02-11 [cit. 2013-07-08]. Dostupné online. (anglicky)
     BŘEZINOVÁ, Markéta. Je hraní her ztráta času? U Minecraftu to prý neplatí. iDNES.cz [online]. 25. června 2014 19:40. Dostupné online.
     Statistiky prodaných kopií. minecraft.net [online]. [cit. 13-11-2015]. Dostupné v archivu pořízeném dne 28-03-2015.
     http://minecraft.gamepedia.com/Survival [online].
     http://minecraft.gamepedia.com/Hardcore [online].
     http://minecraft.gamepedia.com/Creative [online].
     http://minecraft.gamepedia.com/Adventure [online].
     http://minecraft.gamepedia.com/Difficulty [online].
     Biome [online]. minecraftwiki.net, rev. 2013-07-05 [cit. 2013-07-07]. Dostupné online. (Čeština)
     The Nether [online]. minecraftwiki.net, rev. 2013-07-05 [cit. 2013-07-07]. Dostupné online. (anglicky)
     Java Edition 1.0.0. Minecraft Wiki [online]. [cit. 2021-10-16]. Dostupné online. (anglicky)
     Minecraft system requirements [online]. Mojang, 2015-05-26. Dostupné online.
     Official Minecraft Books!. Minecraft.net [online]. 2018-12-19 [cit. 2021-07-13]. Dostupné online. (anglicky)
     https://www.curseforge.com
    Související články
    Minecraft Dungeons
    Externí odkazy
    Logo Wikimedia Commons Obrázky, zvuky či videa k tématu Minecraft na Wikimedia Commons
    Oficiální stránky Minecraftu
    Minecraft Wiki
    Oficiální stránky Lego Minecraftu
    Oficiální stránky Mojangu
    Autoritní data Editovat na Wikidatech	
    NKC: unn20201096901BNE: XX5535482BNF: cb167377353 (data)GND: 1068604875LCCN: no2015123713PLWABN: 9810728754005606SUDOC: 178859249VIAF: 306261324 WorldCat Identities (skrze VIAF): 306261324
    Portály: Počítačové hry
    
    Kategorie: Švédské videohryVideohry s otevřeným světemNezávislé videohryHry v JavěVideohry z roku 2011Videohry s 3D grafikouHry pro WindowsHry pro AndroidHry pro Xbox 360Hry pro LinuxHry pro PlayStation 3Procedurálně generované videohryPředběžně uvedené videohry
    Navigační menu
    Nejste přihlášen(a)
    Diskuse
    Příspěvky
    Vytvoření účtu
    Přihlášení
    ČlánekDiskuse
    ČístZobrazit zdrojZobrazit historii
    Hledání
    Hledat na Wikipedii
    Hlavní strana
    Nápověda
    Potřebuji pomoc
    Nejlepší články
    Náhodný článek
    Poslední změny
    Komunitní portál
    Pod lípou
    Podpořte Wikipedii
    Nástroje
    Odkazuje sem
    Související změny
    Načíst soubor
    Speciální stránky
    Trvalý odkaz
    Informace o stránce
    Citovat stránku
    Položka Wikidat
    Tisk/export
    Vytvořit knihu
    Stáhnout jako PDF
    Verze k tisku
    Na jiných projektech
    Wikimedia Commons
    
    V jiných jazycích
    Deutsch
    English
    Galego
    हिन्दी
    Magyar
    Polski
    Русский
    Slovenčina
    中文
    96 dalších
    Upravit odkazy
    Stránka byla naposledy editována 16. 10. 2021 v 18:39.
    Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.vv
        
   </body>
</html>